### Grup Liderliği Başvurusu

Ekibimizin bir parçası olmak ister misiniz?

CS 101: Merhaba, dünya! Türkiye’deki lise öğrencileri arasında programlama eğitimini ve takip eden profesyonel, teknik, sosyal ve kişisel becerileri teşvik etmek için dizayn edilmiş, Koç Üniversitesi bünyesinde gerçekleşen ve tamamen öğrenciler tarafından organize edilen, 8 haftalık online bir programdır. CS 101 hakkında daha detaylı bilgi elde etmek isterseniz [**websitemizi**](https://lnkd.in/diQUEtJC) ziyaret edebilir ya da bize cs-101-merhaba-dunya-staff-group@ku.edu.tr e-mail adresinden ulaşabilirsiniz.

CS 101'in 8 haftalık Python ile Programlamaya Giriş programı kapsamında katılımcı öğrenciler her hafta 1.5 saat derse ve 1 saat grup çalışmasına katılırlar. CS 101'in işleyiş ve materyallerinden genellikle üniversite öğrencisi olan eğitmen ekibi sorumludur. CS 101 ekibindeki herkes programa gönüllü destek vermektedir. Başvurduğunuz pozisyonun ücretsiz ve gönüllülük esasına dayalı olduğunu tekrar hatırlatmak istiyoruz.

Grup liderinin sorumlulukları:
- Grup liderleri 10-12 kişilik gruplardan sorumludur. Her hafta grubu ile 60-75 dakikalık grup çalışmaları gerçekleştirir. Kendi grubundaki öğrencilerin haftalık ödevlerine ve final projesine geri dönüşte bulunur.
- Grup çalışması egzersizlerinin ve ödevlerin hazırlanmasına katkı sağlar.
- İlgi alanına bağlı olarak dönüşümlü şekilde aşağıdaki görevlerde yer alır:
   - Yaklaşık 150 kişilik bir sınıfa ders anlatmak ve ders materyallerinin hazırlanmasına katkıda bulunmak,
   - Programın etki ölçümlemesini yapmak,
   - Öğrencilerin programa bağlılığını artıracak sosyal aktiviteler düzenlemek,
   - Okullarla iletişime yardımcı olmak,
   - Sosyal medya, yazılı ve sözlü iletişim kanalları için tanıtıcı materyaller hazırlamak,
   - Program içeriğine yardımcı olacak ek etkinlikler düzenlemek.

Tüm ekip üyeleri haftalık toplantılara ve dönem başında yapılan eğitime katılmak zorundadır.

Grup Lideri/Eğitmen İçin Gereklilikler:
- Liseyi bitirmiş ve 18 yaşından büyük olmak
- Orta veya ileri seviye Python programlama bilgisi
- Lise öğrencileri ile açık iletişim yürütebilmek
- Eğitime gönül vermek
- 27 Eylül - 15 Aralık tarihleri arasında haftalık en az 4 saat zaman ayırmak, program 8 hafta devam edecektir.

[**Başvurular**](https://docs.google.com/forms/d/e/1FAIpQLSepIYAHUeGCYdGxTclq1MC8xO2JRYGpXDShHn1tJP15KkHl_w/viewform), 8 Eylül 2021 tarihine kadar devam edecektir.
 
