---
layout: post
# date: 2020-02-08 16:36:54 +0300
title: Müfredat
subtitle: Programın genel planı
permalink: /mufredat/
categories: planlama
tags: [planlama]
---

<!--
    syllabus
    sample syllabi:
        - Turkish wording example: http://dosya.marmara.edu.tr/eng/cse/documents/syllabus_tr/fall/CSE1141_S_v2018.pdf
        - Last Kolt python syllabus, Spring '20: https://docs.google.com/document/d/10-ILVxuiD2Z7EAe4U5yC0csZoMzXN1moNFj6m6pW_yY
-->

<center>
<h1> CS 101: Merhaba, Dünya!
</h1>
</center>

Bu belge Şubat-Nisan 2021 tarihleri arasında gerçekleştirilecek _CS 101: Merhaba, Dünya!_    programını tanıtıcı ve öğrencilere yol gösterici olması amacıyla hazırlanmıştır.

## Genel Bilgiler

_CS 101: Merhaba, dünya!_ Türkiye'deki lise öğrencileri arasında programlama eğitimini ve takip eden profesyonel, teknik, sosyal ve kişisel becerileri teşvik etmek için dizayn edilmiş 8 haftalık online bir programdır. CS 101 genel kanının aksine programlama eğitiminin kişilerin yatkın olduğu alanlardan bağımsız olarak problem çözme, yaratıcı ve analitik düşünme becerilerine katkısı olduğuna inanır, öğrencilerinin bu alanlardaki özgüvenlerini artırmayı hedefler.

CS 101 materyalleri programa katılan öğrencilerin çok az ya da hiç programlama bilmediği, Python'a aşina olmadığı varsayımı ile hazırlanmıştır.

Şu an için önceden belirlenmiş liselerle işbirliği içinde yürütülen programın gün geçtikçe daha çok öğrenci ve eğitmene ulaşması en büyük hayalimizdir.

## Programın Amacı

- Herkes için güvenli, eğlenceli ve verimli bir öğrenme ve öğretme ortamı oluşturmak.
- Öğrencilere ilgi alanlarında kullanabilecekleri ve program boyunca kazandıkları becerileri kendi başlarına ilerletebilecekleri pratik becerileri kazandırmak.
- Öğrencilerin fen, teknoloji, mühendislik ve matematik (STEM) alanlarındaki ilgilerini desteklemek.
- Fen, teknoloji, mühendislik ve matematik alanında cinsiyet eşitliğine katkıda bulunmak.
- Kaliteli ve açık kaynaklı Türkçe programlamaya giriş içeriklerine katkıda bulunmak.
- Hepsi üniversite öğrencisi olan eğitmenlere akranlarıyla işbirliği içinde ders vermek, materyal hazırlamak gibi deneyimleri kazanarak öğretim becerilerini geliştirebilecekleri bir ortam sunmak.

## CS 101 Ekibi

<!-- may refactor this bit to a more About like page -->

CS 101 ekibi, bilgisayar bilimleri eğitimine gönül vermiş, akranlar arası öğretme ve öğrenmenin değerine inanan üniversite öğrencileri ve yeni mezunlardan oluşur. Haftalık toplu dersleri canlı olarak dönüşümlü şekilde anlatan ekip üyeleri, materyallerin hazırlanmasında yer alır. Her eğitmen program başında kendisine atanan 10-15 <!--todo: add exact number--> kişilik küçük gruplarla her hafta düzenli olarak 60 dakika toplanır. CS 101 eğitmenlerinin listesi Şubat sonu güncellenecektir :

<!-- table didn't go well here -->
<!-- 
Ahmet Uyar&emsp;&emsp;&emsp;&emsp;&emsp; Gül Sena Altıntaş &emsp;&emsp;&emsp;&emsp;&emsp; Oya Suran  
Ahmet Uysal &emsp;&emsp;&emsp;&emsp;&ensp; Hasan Can Aslan &emsp;&emsp;&emsp;&emsp;&emsp; Yekta Kocaoğullar  
Demet Tümkaya &emsp;&emsp;&emsp; İdil Defne Çekin &emsp;&emsp;&emsp;&emsp;&emsp;&ensp; Ö. Ozan Nacitarhan  
Fırat Tamur&emsp;&emsp;&emsp;&emsp;&emsp;&ensp; Necla Mutlu -->

## Kaynaklar

Program boyunca materyalleri websitemizde yayınlarken karşılıklı iletişimimizi [Ed platformu](#h-ed) üzerinden sürdüreceğiz. 

### Websitesi

<!-- add link later -->

[Websitesi](https://cs101-merhabadunya.github.io/) derste kullanılan bütün materyal ve kaynakları barındırır. Websitesinden slaytlara, <!--ders kayıtlarına, ?--> projelerin açıklama ve başlangıç kodlarına, ödevlere ulaşılabilir. Websitesini sık kullanılanlara eklemenizde fayda var.

### Ed

Her öğrencinin program başlangıcında email'ine gelen Ed davetine tıklayarak platforma üye olması gerekir. Program boyunca eğitmenler duyurularını ve ödevlerin toplamasını Ed üzerinden yapacaklar. Öğrenciler akıllarına takılan herhangi bir soruyu buradan eğitmenlerine sorabilir, herkese açık olarak sorulmuş diğer gönderileri görüntüleyip yorum yazabilirler. Ödev teslimi ve [Ed kullanımı](/kaynaklar/ed-rehberi) hakkında Kaynaklar sayfamızda daha detaylı bilgi bulabilirsiniz.  
Grup Çalışmaları için atamalar tamamlandıktan sonra öğrenciler kendi gruplarının Ed sayfasına da eklenecektir. Öğrencilerin Ed'i program boyunca düzenli takip etmesi beklenmektedir.

## Programın İşleyişi

### Dersler

CS 101 eğitmenleri 8 hafta boyunca *Cumartesi 10.30-12.00* <!-- todo: add exact time--> arasında haftada bir tane 85 dakikalık online toplu ders gerçekleştirir ve temel programlama konularından anlatırlar. Bu ders 40+5+40 formatında gerçekleşir, iki yarı arasında 5 dakikalık mola verilir ve ikinci yarıda örnekler üzerine yoğunlaşılır.

### Grup Çalışmaları

Grup Çalışmaları, her hafta bir Grup Lideri'nin öncülüğünde 10-15 kişilik bir öğrenci grubuyla toplanıp pratik yaptığınız zamanlardır. Doğası gereği Grup Buluşmaları interaktif geçer; problem çözme ve kodlama becerilerinize çok büyük faydası bulunur.

- Dersler ve Grup Çalışmaları Zoom üzerinden gerçekleşir. 
- Öğrenciler o hafta kendi grup çalışmalarına katılamayacaklarsa [Ed](#h-ed) üzerinden mazaretlerini belirterek o haftalık başka bir grup çalışmasına katılabilir ve _var_ yazılırlar. 
- Öğrenciler okul programlarındaki değişiklik sebebiyle atandıkları grup çalışmasına katılamayacaklarsa Ed üzerinden grup değişikliği talebinde bulunabilir ve müsait başka bir gruba atanabilirler.
- Öğrenciler derslere veya grup çalışmalarına katılımlarına engel olacak bir mazareti Ed üzerinden bildirerek en fazla 3 kere mazaretli sayılabilirler.

### Haftalık Ödevler

Programlama eğitiminde öğrenmenin en önemli parçalarından biri bol pratik yapmaktır. Haftalık ödevler öğrencilerin derste işlenen materyalleri bireysel olarak pekiştirmek için kullanabileceği önemli fırsatlardır. Program boyunca her hafta ödev ya da final projesi için bir aşamayı tamamlayarak Ed üzerinden teslim etmeniz gerekecek. CS 101 Ödevleri notlandırılmaz ancak öğrencilerin gösterdiği efora göre _yaptı/yapmadı_ olarak değerlendirilir. Grup Liderleri kendi öğrencilerine kısa geri bildirimlerde bulunarak öğrencilerin gidişatını takip eder.

- Ödevler bir sonraki haftanın pazartesi akşamı 23:59'a kadar Ed üzerinden teslim edilmelidir.
- Öğrenciler grup liderlerinden onay almak kaydıyla haftalık ödevlerini en fazla 3 gün geç gönderebilirler.

## Final Projesi

Final Projesi programın beşinci haftasında ilan edilir. Öğrenciler final projesinde tek başlarına çalışır. Öğrencilere proje ile ilgili sorunlarında Grup Liderleri destek olurlar. Üç hafta boyunca öğrenciler final projelerindeki gelişmeleri Ed üzerinden gönderirler.

## Öngörülen Müfredat

CS 101 müfredatı programlamaya giriş derslerinin birçoğu ile benzer bir akış takip etmektedir. Programı bitiren her öğrencinin 5. haftada tanıtılan oyunu programlaması hedeflenir.

|     | Hafta      | Konu                                                                                                                            |
| --- | :--------- | :------------------------------------------------------------------------------------------------------------------------------ |
| 1   | 20.02.2021 | Program hakkında genel bilgiler, Python ile temel programlamaya giriş, Pycharm kullanımı, Basit fonksiyonlar, Değişkenler, Input/Output                                         |
| 2   | 27.02.2021 | Değişken türleri, Basit Operatörler, Kontrol yapıları                                                 |
| 3   | 06.03.2021 | Listeler, Stringler, For Döngüleri                                                                                                     |
| 4   | 13.03.2021 | Fonksiyonlar, Kütüphane kullanımına giriş, Grafik programlarına giriş                                                                        | 
| 5   | 20.03.2021 | While Döngüleri, Grafik Porgramları ve Animasyonlar, Final Projesine Giriş               |
| 6   | 27.03.2021 | Grafik programlarında fare ve klavye, Animasyonlar |
| 7   | 03.03.2021 | Sözlükler (_dictionary_)          |
| 8   | 10.04.2021 | CS 101'e Veda ve CS 101'den sonrası  |

## Program için öğrencinin harcayacağı tahmini zaman

| Tür                           |                                                              Açıklama                                                               | Süre (Haftalık)                  |
| ----------------------------- | :---------------------------------------------------------------------------------------------------------------------------------: | -------------------------------- |
|                               |                                                     Eğitmenlerle geçirilen süre                                                      |
| Ders                          |                     Her hafta canlı olarak programa katılan tüm öğrencilerin aynı anda katılımıyla gerçekleşir.                     | 85 dk                            |
| Grup buluşması                | Grup liderlerinin öncülüğünde öğrenciler 12-13 kişilik küçük gruplarda o haftanın konusuyla ilgili hazırlanan problemleri çözerler. | 75 dk                            |
|                               |                                                Öğrencinin bireysel ayıracağı süre                                                 |
| Ders Hazırlık ve Ders Tekrarı |                                                  Ders materyalinin düzenli tekrarı                                                  | 30 dk                            |
| Ödev                          | Program boyunca zorlukları değişken seviyede 5 ödev verilecek olup belirtilen süre ödev başına harcanacak zamanı temsil etmektedir. | 1-2 saat                       |
| Pratik soruları               |           Websitemize yer alan bonus pratik problemlerini çözmek opsiyonel olup materyali özümsemenize destek olacaktır.           | 30-60 dk                         |
| Bitirme Projesi               |   [Detaylı bilgi için burayı okuyun](#h-final-projesi)                                                                                                                                  | (Toplamda) 6-8 saat |

## Akademik Dürüstlük

<!-- couldn't find anything under this name on MEB pages, todo: discuss -->

CS 101 öğrencileri, Koç Üniversitesi tarafından hazırlanan [Öğrenci Davranış Kuralları](https://apdd.ku.edu.tr/akademik-kurallar-ve-prosedurler/ogrenci-davranis-kurallari/)'na uymakla yükümlüdür. Ödevleri ve Python hakkındaki sorularınızı beraber tartışmanızı desteklemekle birlikte teslim ettiğiniz ödev ve projelerin sizin tarafınızdan yapılmasını bekliyoruz. Eğer başka öğrencilerden, eğitmenlerinizden ya da dış kaynaklardan yardım alırsanız lütfen bunu teslim ettiğiniz ödevlerde belirtin.

## Sertifika Kazanma Koşulları

Öğrenciler programdan sertifika alabilmek için en az %60'lık tamamlama oranına ulaşmalıdır. Programın alt parçalarının tamamlama oranına etkisi aşağıdaki tabloda bulunur. %60'lık tamamlama oranı tahmini olup programın akışı içinde CS 101 eğitmenleri asgari tamamlama oranını azaltma ve inisiyatif kullanma hakkını saklı tutar.

Dersler ve grup çalışmaları için devamsızlık bilgileri [Programın İşleyişi](#h-programın-i̇şleyişi) bölümünde belirtilmiştir.


| Görev | Ağrılık  |
| :---- | :--------------------  |
| Grup çalışmalarına katılım | %30 (her grup çalışması %3.75) |
| Haftalık Ödev | %20 (her egzersiz %4)|
| Derslere katılım | %20 (her ders %2.5)  |
| Bitirme Projesi | %30 |

