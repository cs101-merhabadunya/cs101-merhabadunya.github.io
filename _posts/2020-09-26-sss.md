---
layout: post
title: Sıkça Sorulan Sorular
permalink: /sss/
categories: planlama
tags: [planlama]
---
<!-- todo add table of contents, sort the questions in order of importance, maybe add some categories -->


## Genel Bilgiler  

S: **Programın öğretim dili nedir?**    
Programın öğretim dili Türkçedir.

S: **Programın katılım koşulları nelerdir?**  
 Program tamamen ücretsiz olup stabil bir internet bağlantısına ve program boyunca düzenli erişim sağlayabileceğiniz bir bilgisayara erişiminiz olması yeterlidir.

S: **Grup buluşması nedir?**  
 Grup Buluşmaları, her hafta bir Grup Lideri'nin öncülüğünde 10-13 kişilik bir öğrenci grubuyla toplanıp pratik yaptığınız zamanlardır. Doğası gereği Grup Buluşmaları interaktif geçer; problem çözme ve kodlama becerilerinize çok büyük faydası bulunur.

## Program Lojistikleri  

S: **Bu program notlandırılıyor mu?**  
 Hayır, bu eğitmen ve öğrencilerin gönüllü olarak buluştuğu bağımsız bir programdır.

S: **Program hakkında sorularımı nerede sorabilirim?**  
 Program ve programda kullandığımız materyalle ilgili bütün sorularını CS 101 [Ed Sayfasında]() sorabilirsiniz. Ed'de sorunuzu en iyi kapsayan kategoriyi seçin, Ed'i düzenli olarak kontrol ederek sorularınızı en kısa sürede cevaplamaya çalışacağız.

S: **Dersleri daha sonra izleyebilir miyim?**  
 Evet ama biz yine de sorularınızı anında sormak, ders atmosferini tatmak ve motivasyonunuzu yüksek tutmak için derslere canlı katılmanızı şiddetle tavsiye ediyoruz. Beklenmedik bir durum sebebiyle derse katılamadıysanız ya da dersi tekrar dinlemek isterseniz kayıtları sitemizde bulabileceksiniz.
<!-- add hyperlink to Lcture videos-->

S: **Programın ofis saatleri var mı?**  
 Hayır, ancak sorularınızı her zaman *Grup Buluşmaları*nda, Ed üzerinden ya da zaman kaldığı sürece derste sorabilirsiniz.

## Öğrencilerden Sorular

S: **Programı takip etmekte zorlanıyorum, ne yapmalıyım?**  
 Öncelikle, üç derin nefes alın. Derste öğrendiklerinizin kimi zaman zorlayıcı ya da fazla gelmesi çok doğal ama bu yolculukta yalnız olmadığınızı unutmayın! Lütfen, eğitmenlerinizden ve arkadaşlarınızdan yardım istemekten, yaşadığınız zorlukları bizimle paylaşmaktan çekinmeyin. Grup Lideriniz başta olmak üzere *CS 101: Merhaba, dünya!* ailesi  bu deneyimden en iyi şekilde yararlanmanız için yanınızda.

S: **Ödevimi bitiremedim ama teslim zamanı geldi, ne yapabilirim?**  
 Yapabildiğiniz kadarıyla ödevinizi teslim edin.

S: **Bu hafta derse ya da grup buluşmamıza katılamayacağım, ne yapmalıyım?**  
 Program boyunca düzenlediğimiz aktivitelere devamlılığınız programdan en iyi verimi alabilmeniz için çok önemli. Ancak beklenmedik durumların oluşabileceğinin farkındayız, böyle bir durumda Ed üzerinden bize özel gönderi paylaşın. Grup Lideriniz size gerekli yönlendirmeyi yapacaktır.

## Programa Katılım
S: **Programa öğrenci olarak nasıl katılabilirim?**  
 Programa gösterdiğiniz ilgi için çok teşekkür ederiz. Şu an için programı ancak önceden belirlediğimiz liselerden aldığımız öğrencilerle yürütebiliyoruz. Ekimizin büyüklüğü hayallerimizi yakalayana kadar websitemizde açık kaynak olarak yayınladığımız tüm materyalleri kendi öğrenme maceranızda kullanabilirsiniz!

S: **CS 101 ekibine nasıl dahil olabilirim, koşullar nelerdir?**  
 CS 101 ekibi programlama deneyimi olan (CS 101'de şu an Python kullanılıyor), eğitmeye, akranlar arası iletişime emek vermeye hazır kişilerden oluşur. Ekibe başvurmak için bize email adresimizden ulaşabilirsiniz.
<!-- todo: add email address --> 

<!-- todo
## Program ekibi ile nasıl iletişime geçebilirim?**  
Eğer programda yer alan bir öğrenciyseniz Ed sayfamızdan, değilseniz email adresimizden bize ulaşabilirsiniz. 
todo: maybe add a contact form
-->
