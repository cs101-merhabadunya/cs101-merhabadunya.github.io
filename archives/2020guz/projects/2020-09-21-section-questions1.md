---
layout: post
title: Hafta 1 - Grup Çalışması Egzersizleri
subtitle: Değişkenlere giriş, veri türleri, print ve input
categories: grup çalışması
authors: [Necla Mutlu, Demet Tümkaya]
tags: [grup çalışması]
permalink: /2020guz/hafta1-grup
---
## Başlangıç Kodları
[Buraya tıklayarak](https://drive.google.com/file/d/1Q-p0VcJgaXt7QqfCs2M5ZNh4Sie4-WZL/view?usp=sharing) problemlere ait başlangıç kodlarına ulaşabilirsiniz.

## Egzersiz 1

Bir yapay zeka şirketi yeni çıkaracakları robotun insanları selamlamasını istemektedir. Robot kullanıcıdan ismini girdi olarak alıp kullanıcıyı ismiyle selamlamaktadır. Bu işlevi sağlayan, kullanıcıdan ismini girdi olarak alıp onu selamlayan, bir program parçası yazınız.

![](https://burst.shopifycdn.com/photos/vintage-robot-with-lots-of-black-negative-space.jpg?width=700&format=pjpg&exif=0&iptc=0)

```
# Örnek Çalışma Şekli

> Adınız?: Necla
> Merhaba, Necla!

```

## Egzersiz 2

Yer kabuğu levha adı verilen parçalardan oluşur. Levhalar magmadaki akımların etkisiyle hareket ederler. Her yıl levha hareketleri dolayısıyla Hawaii, Alaska'ya 7,5 santimetre yaklaşmaktadır.

![](https://legacy.lib.utexas.edu/maps/united_states/n.america.jpg)

Hawaii ve Alaska'nın kullanıcı tarafından girdi olarak verilen sene kadar sonraki uzaklıklarını kilometre cinsinden bulan bir program yazınız. Hawaii'nin Alaska'ya olan şu anki uzaklığını ve kaç sene sonraki uzaklıklarının hesaplanmak istendiğini kullanıcıdan girdi olarak almalısınız.

```
# Örnek Çalışma Şekli

> Hawaii'nin Alaska'ya olan uzaklığını kilometre cinsinden giriniz: 1000
> Kaç sene sonraki uzaklıklarını hesaplamak istiyorsunuz?: 2
> Alaska ve Hawaii'nin 2 sene sonraki uzaklığı 999.985 kilometredir.

```

## Egzersiz 3

Manav Ahmet Bey müşterilerin aldıkları ürünler karşılığında ödemesi gereken tutarı hesaplarken hatalar yapıyor. Bu yüzden de artık bir program yardımıyla toplam tutarı hesaplamaya karar veriyor. Her seferinde müşterilerin sadece bir çeşit ürün aldığını varsayarak, Manav Ahmet Amca'dan ürünün adını, birim fiyatını ve müşterinin kaç birim ürün aldığını girdi olarak alan ve toplam tutarı yazdıran bir program hazırlayınız.

![](https://burst.shopifycdn.com/photos/small-urban-grocery.jpg?width=700&format=pjpg&exif=0&iptc=0)

```
# Örnek Çalışma Şekli

> Ürün adı: Elma
> Birim Fiyatı: 3,75
> Miktar: 2
> 2 birim elma 7,50.

```

## Extra Egzersizler

## Egzersiz 1

Yüksek bir uçurumdan aşağıya bırakılan elmanın t saniye sonraki hızını hesaplayan bir program yazın. t'nin değeri kullanıcı tarafından girdi olarak verilecektir.  
<center> hız = gt </center>

> Yerçekimi ivmesini yani g'yi 10 m/(s<sup>2</sup>) olarak alabilirsiniz.

![](https://images.pexels.com/photos/1451649/pexels-photo-1451649.jpeg?auto=compress&cs=tinysrgb&dpr=2&h=650&w=940)

```
# Örnek Çalışma Şekli

> Kaç saniye sonraki hızını hesaplamak istiyorsunuz: 3
> Elmanın hızı: 30 m/s.

```

## Egzersiz 2

Varlıkların kütle değeri bulundukları yere göre değişmez, fakat ağırlık çekim ivmesine bağlıdır. Kişinin kütlesini kullanıcıdan girdi olarak alıp Dünya'daki ve Ay'daki ağırlığını hesaplayan bir program yazın.

<center> ağırlık = kütle * gök cisminin çekim ivmesi </center>

>Çekim ivmeleri sabit olarak başlangıç kodunda verilmiştir.

![](https://cdn.pixabay.com/photo/2020/01/13/01/40/astronaut-4761434_960_720.jpg)

```
# Örnek Çalışma Şekli

> Ağırlığa çevirmek için bir kütle değeri girin: 60
> Dünyadaki ağırlık: 588.6 N
> Aydaki ağırlık: 97.2 N

```

