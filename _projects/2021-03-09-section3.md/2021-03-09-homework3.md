---
layout: post
title: Ödev 3
subtitle: String ve Liste Veri Türleri, For Döngüleri
categories: odev
authors: [İdil Defne Çekin, Eren Çetin]
tags: [odev]
slug: odev3
---

## Başlangıç Kodları
[Buraya tıklayarak](https://drive.google.com/uc?id=18u1v7gfqyUxF1P5NQcuDehrhIj3747-O&export=download) problemlere ait başlangıç kodlarına ulaşabilirsiniz.

## Ödev - Hafta 3

## Egzersiz 1

Eren ve İdil kendi seçtikleri 50'ye kadar olan 3 sayılardan oluşan 3 elemanlık 2 liste oluşturdu. 
Seçtikleri sayılardan ortak sayılar olup olmadığını ve varsa ortak olan sayıların hangileri olduklarını merak ediyorlar.

Hangi sayıların ortak olduğunu bulmalarına yardımcı olalım :)

Not: Rastgele oluşturulmuş listeleri idil_liste ve eren_liste değişkenlerine atadık.
Bu listeler program her çalıştığında farklı bir değer alacak, bu sebeple programını kontrol edebilmen için print() fonksiyonunu kullanarak listeleri konsola yazdırıyoruz. 

#### Örnek çalışma şekli:

 -> Ortak sayılar varsa:
```
> 2 ortak sayı bulundu! Ortak sayılar: 3, 5
```
 -> Ortak sayı yoksa:
```
> Ortak sayı bulunamadı.
```

![](https://image.freepik.com/free-vector/illustration-calculator-machine_53876-5566.jpg)


## Egzersiz 2

Evvel zaman içinde, tuşlu telefonların kullanımı çok zorluydu. Bir mesajın
yazılması için her harf için tuşlara defalarca basılması ve uygun harflerin belirlenmesi
gerekirdi. Bu sebeple, daha kolay mesajlaşabilmek için insanlar sesli harfleri mesajlardan çıkararak
karşı tarafın mesajı yine de anlayabileceğini umardı.

Bu durum her ne kadar artık gerekli olmasa da aynı işlemi Python'da yapmayı deneyelim.

#### Örnek çalışma şekli:
```
> Eski mesaj diline çevirmek istediğiniz mesajı giriniz: Selam yarın sinemaya gitmek ister misin?
Slm yrn snmy gtmk str msn?
```
#### Örnek çalışma şekli 2:
```
> Eski mesaj diline çevirmek istediğiniz mesajı giriniz: Üzgünüm, yarın CS:101 kursum var. Haftaya gitsek olur mu?
zgnm, yrn CS:101 krsm vr. Hfty gtsk lr m?
```

![](https://www.cetles.com/wp-content/uploads/2015/12/chat-kisaltmalari.jpg)

## Egzersiz 3

Kardeşim Kuzey matematik dersinde çarpım tablosunu hatırlamakta biraz zorlanıyor.
Ona yardımcı olabilmek için istediği zaman çalıştırıp çarpım tablosunu görebileceği bir program yazabilir misin?

İşleri biraz daha eğlenceli hale getirmek için programın başında Kuzey'den bir sayı isteyelim ve 1'den o sayıya kadar bütün sayılar için çarpım tablosunu oluşturalım.

#### Örnek Çalışma Şekli 1:
```
> Kaça kadar çarpım tablosunu görmek istersin? 9
```
```
X   1   2   3   4   5   6   7   8   9
1   1   2   3   4   5   6   7   8   9
2   2   4   6   8   10  12  14  16  18
3   3   6   9   12  15  18  21  24  27
4   4   8   12  16  20  24  28  32  36
5   5   10  15  20  25  30  35  40  45
6   6   12  18  24  30  36  42  48  54
7   7   14  21  28  35  42  49  56  63
8   8   16  24  32  40  48  56  64  72
9   9   18  27  36  45  54  63  72  81
```

#### Örnek Çalışma Şekli 2:
```
> Kaça kadar çarpım tablosunu görmek istersin? 4
```
```
X   1   2   3   4
1   1   2   3   4
2   2   4   6   8
3   3   6   9   12
4   4   8   12  16
```

Not1: Sayılar arasındaki düzgün aralıkları araya "\t" (tab) ekleyerek sağlayabilirsin.
     Bir string içine yeni satır eklemek istersen (enter) "\n" kullanabilirsin.

![](https://www.how-to-draw-funny-cartoons.com/images/cartoon-calculator-006.png)
